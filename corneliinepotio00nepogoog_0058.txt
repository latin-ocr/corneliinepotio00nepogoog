—

ancrnmnrs. aa

tam ferus fuerit, quin ejus casum lacrymavit, inimicum-
que his se ostenderit, quorum opera patria pulsus sue-
rat : proinde acsi alius populus, non ille ipse qui tum
flebat, eum sacrilegii damnasset. Restituta ergo huic sunt
publice bona 3 iidemque illi Eumolpidae sacerdotes rursus
resacrare sunt eoacti, qui eum devoveraut3 pilaeque illae,
in quibus devotio fuerat scripta, in utare praecipitatae.

VII. llaec Alcibiadi laetitia non nimis fuit diuturna.
Nam quum ei omnes essent honores decreti, totaque
respublica domi bellique tradita, ut unius arbitrio gerc-
retur3 et ipse postulasset, nt duo sibi collegae-darentur,
Thrasybulus et Adimantus, neque id negatum esset3 ι
classe jam in Asiam profectus, quod apud Cymen minus
ex sententia rem gesserat, in invidiam recidit. Nihil enim ¹
eum non efficere posse ducebant. Ex quo fiebat, ut om-
nia minus prospere gesta ejus culpae tribuerent3 quum ¹
eum aut negligenter, aut malitiose fecisse loquerentur.
Sicut tum accidit: nam, corruptum a Rege capere Cy·
men noluisse, arguebant. Itaque huic maxime putamus
malo luisse nimiam opinionem ingenii atque virtutis. Ti· .
mebatur enim non miuus, quarn diligebatur: nc, se-
cunda fortuna, magnisque opibus elatus, tyrannidem ¹
concupisceret. Quibus rebus factumest, ut absenti rna-
gistratum abrogarent, et alium in ejus locum substitue·
rent. Id ille ut audivit, domum reverti noluit, et se Pac-
tyen contulit, ibique tria castella communivit, Rornos,
Bisanthen, Neontichos3 manuque collecta, primus Grae-
ciae civitatis in Thraciam introiit, gloriosius existimans,
barbarorum praeda locupletari, qnam Graiorum. Qua ex
re creverat quum fama, tum opibus, magnamque ami·

 

