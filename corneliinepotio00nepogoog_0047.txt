Cimon, Miltiadis lilius, Atheniensis, duro admodum
initio usus est adolescentiae. Nam quum pater ejus litem
aestimatam populo solvere non potuisset, ob eamque cau·
sam in vinculis publicis decessisset3 Cimon eadem cus·
todia tenebatur, neque legibus Atheniensium emitti po·
terat, nisi pecuniam, qua pater multatus esset, solvis-
set. Habebat autem in matrimonio sororem suam ger·
menam, nomine Elpinicen, non magis amore, quam -

patrio more ductus : nam Atheniensibus licet eodem .
patre natas uxores ducere. Hujus conjugii cupidus Cal·
lias quidam, nontam generosus quam pecuniosus, qui
magnas pecunias ex metallis fecerat, egit ¹cum Cimone,
¹‘ut eam sibi uxorem daret: id si impetrasset, se pro illo
pecuniam soluturum. Is quum talem conditionem asper-
naretur3 Elpinice negavit se passuram Miltiadis proge-
niem in vinculis publicis interire, quoniam prohibere

posset; seque Calliae nupturam, si ea, qnae polliceretur,

praestitisset.
II. Tali modo custodia liberatus Cimon, celeriter ad
principatum pervenit. Habebat enim satis eloquentiae,

 

